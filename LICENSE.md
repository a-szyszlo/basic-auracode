# AuraCode Basic — Licencja do użytku własnego (Personal Use License)

Niniejsza licencja reguluje korzystanie z motywu „AuraCode Basic” (dalej: „Motyw”).
Autorka: Aleksandra Szyszło — AuraCode.

## 1. Udzielenie licencji
Autorka udziela Ci niewyłącznej, nieprzenoszalnej licencji na:
- instalowanie i używanie Motywu na Twoich własnych stronach internetowych (osobistych lub firmowych, należących do Ciebie lub Twojej firmy),
- modyfikowanie Motywu wyłącznie na potrzeby tych stron,
- tworzenie kopii zapasowych Motywu na własny użytek.

## 2. Ograniczenia
Nie wolno Ci:
- rozpowszechniać, sprzedawać, wynajmować, odsprzedawać, sublicencjonować Motywu ani jego pochodnych,
- publikować Motywu lub jego części w repozytoriach publicznych, marketplace’ach ani oferować jako własnego produktu/usługi,
- udostępniać plików źródłowych Motywu osobom trzecim (poza Twoją organizacją) bez odrębnej pisemnej zgody Autorki,
- usuwać oznaczeń praw autorskich w plikach źródłowych; możesz usunąć/zmienić branding w interfejsie strony (np. stopkę), ale nie możesz przypisywać sobie autorstwa kodu.
- nie możesz używać Motywu jako dodatku/bonusu w projektach komercyjnych, np. do newsletterów lub pakietów darmowych zasobów.

## 3. Zakres użycia
- Licencja obejmuje nielimitowaną liczbę stron należących do jednego licencjobiorcy (Ciebie lub Twojej firmy).
- Użycie Motywu dla klientów (jako wykonawca/usługodawca) wymaga odrębnej zgody lub rozszerzenia licencji.

## 4. Komponenty osób trzecich
Motyw może zawierać komponenty stron trzecich (np. biblioteki JS/CSS, edytory, czcionki). Każdy taki komponent podlega własnej licencji. Jesteś zobowiązany(-a) przestrzegać warunków tych licencji (np. MIT, GPL). Niniejsza licencja nie modyfikuje warunków licencji komponentów osób trzecich.

## 5. Własność intelektualna
Motyw pozostaje własnością Autorki. Licencja nie przenosi na Ciebie praw własności intelektualnej do Motywu.

## 6. Brak gwarancji i odpowiedzialności
Motyw jest dostarczany „w stanie takim, w jakim jest”, bez jakichkolwiek gwarancji wyraźnych lub dorozumianych. W maksymalnym zakresie dozwolonym przez prawo Autorka nie ponosi odpowiedzialności za jakiekolwiek szkody wynikłe z używania Motywu.

## 7. Wygaśnięcie licencji
W przypadku naruszenia warunków licencji Twoje prawa wynikające z licencji wygasają automatycznie. Po wygaśnięciu licencji musisz zaprzestać korzystania z Motywu i usunąć jego kopie.

## 8. Kontakt
W sprawach licencyjnych skontaktuj się: hello@auracode.pl

Ostatnia aktualizacja: 2025-12-12